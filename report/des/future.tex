\section{Fremtidigt arbejde}
Vi har præsenteret en fungerende DES løsning som opfylder de primære formål til fulde. Sammenholdt med andre lignende løsninger kunne vi udvidde vores løsning med funktionalitet til at foretage løbende evaluering af en given kø. Eksempelvis kunne man forestille sig en simulering af en bank med to skranker med hver sin kø. En kunde ankommer og stiller sig i den korteste kø. Efter noget tid er den modsatte kø blevet kortest og kunden ønsker nu at skifte kø. Alternativt kunne kunden vurdere at ventetiden har været for lang og ønsker at forlade banken uden at komme frem til en skranke. Disse muligheder til at evaluere køer løbende er ikke implementeret på nuværende tidspunkt men vi mener at det kunne være interessant at kigge nærmere på, da det vil give mulighed for mere komplicerede kø-strukturer og mere effektiv udnyttelse af ressourcer.

Det vil ydermere være interessant at kigge på mulighederne for at implementere en struktur til at reservere flere ressourcer som skal bruges samtidigt, som f.eks. ved Dining Philosophers problemstillingen. Dette er et klassisk eksempel på hvordan deadlocks kan opstå og hvis vi kunne lave en konstruktion der kan hjælpe udviklere med at udgå deadlocks i den forbindelse ville det kunne lette udviklingen af simuleringer med DES i \pycsp. 

