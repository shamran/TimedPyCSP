\chapter{Eksempler}

\section{Hajer og fisk på Wator}
Som eksempel på en DES simulation har vi valgt at tage udgangspunkt i det scenarie som A. K. Dewdney beskrev i artiklen \fixme[inline]{reference}.
Artiklen beskriver den fiktive planet Wator, der har form som en torus og er fuldstændig dækket af vand. Verdenen er inddelt i felter som beskrevet på side 20 i \fixme[inline]{ref}. Disse felter kan være tomme, indeholde en fisk eller en haj. Følgende karakteristika beskriver fisk og hajers opførsel.


Fisk - bevæger sig og forplanter sig
Lever af plankton, en ressource som er uendelig. 
Hvis der er et ledigt tilstødende felt bevæger en fisk sig til dette felt. Hvis der er flere ledige felter vælges et tilfældigt. 
Hvis en fisk overlever 3 livscykler forplanter den sig.


Hajer - jager og forplanter sig
Såfremt der er fisk i et eller flere tilstødende felter flytter hajen sig herhen og spiser fisken. Hvis der er flere tilstødende felter med fisk vælges et tilfældigt. 
Er der ikke nogen fisk i nærheden bevæger en haj sig på samme måde som en fisk. 
Hvis en haj ikke spiser i mere end 3 livscykler dør den. 
Hvis en haj overlever 10 livscykler forplanter den sig. 

For hvert tidsskridt vil alle fisk og hajer udføre en handling ud fra ovenstående opførsel.

Til at initiere systemet skal der defineres en størrelse af verdenen, samt hvor mange fisk og hajer der er til stede fra start. Disse fisk og hajer placeres tilfældigt i verdenen. 

Såfremt de initielle parametre understøtter en bæredygtig bestand forventer vi at se bestanden af henholdsvis fisk og hajer oscillere afhængigt af hinanden.

 
